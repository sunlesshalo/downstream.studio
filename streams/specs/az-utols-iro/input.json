{
  "id": "az-utols-iro",
  "title": "Az utols\u00f3 \u00edr\u00f3",
  "language": "hu",
  "story": "Az \u00edr\u00f3szoftverek nevei H-val kezd\u0151dnek. A Hemingway volt az els\u0151, \u0151 a projektvezet\u0151 kedvenc \u00edr\u00f3ja ut\u00e1n kapta a nev\u00e9t, \u00e9s a programoz\u00f3k ezt k\u00f6vet\u0151en a legt\u00f6bb, t\u00f6rt\u00e9netalkot\u00e1sra specializ\u00e1lt algoritmust egy \u201eH\" bet\u0171s \u00edr\u00f3 nyom\u00e1n nevezt\u00e9k el.\n\n\u00cdgy lett a \u201eH\" bet\u0171 az irodalom gyilkosa.\n\nAmikor az els\u0151 \u00edr\u00f3szoftver m\u0171k\u00f6d\u00e9sbe l\u00e9pett, becsl\u00e9sek szerint t\u00f6bb mint h\u00e1romsz\u00e1zmilli\u00f3, ember alkotta k\u00f6nyv l\u00e9tezett a vil\u00e1gon. A mesters\u00e9ges reg\u00e9nyek sz\u00e1ma n\u00e9h\u00e1ny \u00e9vtizeddel k\u00e9s\u0151bb ennek sokszoros\u00e1ra n\u0151tt, az \u00edr\u00f3szoftverek ugyanis percenk\u00e9nt gy\u00e1rtottak \u00fajabb \u00e9s \u00fajabb k\u00f6nyveket, \u00e9s ezek az \u00e1tlagolvas\u00f3k sz\u00e1m\u00e1ra m\u00e1r semmiben sem k\u00fcl\u00f6nb\u00f6ztek az emberek \u00e1ltal alkotott m\u0171vekt\u0151l. Az hum\u00e1n \u00edr\u00f3k lassan h\u00e1tt\u00e9rbe szorultak, nem tudtak versenyezni az \u00edr\u00f3szoftverek naprak\u00e9szs\u00e9g\u00e9vel \u00e9s gyakorta szem\u00e9lyre szabott t\u00f6rt\u00e9neteivel.\n\nAz olvas\u00f3k \u00fagy kaptak r\u00e1 a szoftverreg\u00e9nyekre, mint gyerekek a csokol\u00e1d\u00e9ra.\n\nAz \u00edr\u00f3 m\u00e1r \u00f6reg volt, \u00e9s imm\u00e1r t\u00edz \u00e9ve, hogy nem \u00edrt semmit. Johannes Klebe-nek h\u00edvt\u00e1k, \u00e9s a g\u00e9nkezel\u00e9seknek k\u00f6sz\u00f6nhet\u0151en sz\u00e1z\u00f6tven \u00e9ves kora ellen\u00e9re semmi sem volt \u00f6reg rajta, csak a szeme, mert a szeme p\u00e1rja szomor\u00fa volt, \u00e9s megt\u00f6rt.\n\nJohannes gy\u0171l\u00f6lte az \u00edr\u00f3szoftvereket. Eleinte az\u00e9rt m\u00e9g \u00edrt, mert az \u00edr\u00e1s volt az \u00e9lete, \u00e9s \u00fajra akarta \u00e9lni az \u00edr\u00f3szoftverek el\u0151tti id\u0151k sikereit. Nap mint nap elsz\u00e1nts\u00e1ggal telve kelt fel, \u00e9s sz\u00e9gyen\u00e9rzett\u0151l meggy\u00f6t\u00f6rve fek\u00fcdt le, miut\u00e1n r\u00e1j\u00f6tt, nem el\u00e9g j\u00f3, amit aznap alkotott.\n\nJobbat akart \u00edrni, mint az \u00e1tkozott \u00edr\u00f3szoftverek. Olyat, ami \u00fajra \u00e9rdekelni fogja az olvas\u00f3kat. Csakhogy am\u00edg \u0151 meg\u00edrt egy reg\u00e9nyt, egy \u00edr\u00f3szoftver kiok\u00e1dott mag\u00e1b\u00f3l t\u00edzezret.\n\nEgy id\u0151 ut\u00e1n feladta. Egyre f\u00e1radtabbnak \u00e9rezte mag\u00e1t, \u00e9s a teste hi\u00e1ba volt fiatalos, ha bel\u00fcl a lelke egy mag\u00e1nyos \u00f6regember\u00e9 volt.\n\nAz intelligens macsk\u00e1t is a mag\u00e1ny miatt v\u00e1s\u00e1rolta.\n\n\u2013 Mi\u00e9rt nem \u00edrsz, Johannes?\n\n\u2013 \u00d6reg vagyok m\u00e1r az \u00edr\u00e1shoz.\n\n\u2013 F\u00e9lsz, igaz?\n\n\u2013 Mit\u0151l f\u00e9ln\u00e9k?\n\n\u2013 A kudarct\u00f3l. Att\u00f3l, hogy t\u00f6bb\u00e9 nem tudod felvenni a versenyt az \u00edr\u00f3szoftverekkel.\n\n\u2013 Ez nem igaz.\n\n\u2013 Val\u00f3ban? Pedig \u00e9ppen ugyanaz t\u00f6rt\u00e9nik az \u00edr\u00f3kkal, mint rengeteg r\u00e9gi mesters\u00e9ggel. Ma m\u00e1r senki sem akar cip\u0151t talpalni, gyerekeket tan\u00edtani iskol\u00e1kban, vagy taxit vezetni. Ezek a szakm\u00e1k kihaltak. A hum\u00e1n \u00edr\u00f3k is kihalnak lassan.\n\n\u2013 A hum\u00e1n \u00edr\u00f3k sosem halnak ki.\n\n\u2013 Mondta a tan\u00e1ri hivat\u00e1sr\u00f3l Abdul Naguib, az ENSZ oktat\u00e1s\u00fcgyi biztosa nagyj\u00e1b\u00f3l \u00f6tven \u00e9ve. Ellenben tehetsz valamit, hogy elod\u00e1zd a kihal\u00e1st.\n\n\u2013 Mi lenne az?\n\n\u2013 Te lehetsz az utols\u00f3 \u00edr\u00f3.\n\n\u2013 Nem \u00e9rtem.\n\nBebhionn fel\u00fclt, \u00e9s mozdulatlann\u00e1 dermedve a felt\u00e1mad\u00f3 sz\u00e9lben vitorl\u00e1z\u00f3, k\u00f6zeli sir\u00e1lyokat figyelte. Amint a sir\u00e1lyok tovasz\u00e1lltak az \u00f3ce\u00e1n fel\u00e9, \u00fajra az \u00edr\u00f3 fel\u00e9 fordult.\n\n\u2013 M\u00e9met kell csin\u00e1lni bel\u0151led. Igazi kuri\u00f3zum lehetn\u00e9l: az utols\u00f3 hum\u00e1n \u00edr\u00f3. \u00c9s ami ritka, arra nagyobb a kereslet.",
  "created_at": "2026-01-15T20:24:51.062068Z",
  "created_by": "downstream",
  "segment_count": 3,
  "brief": {
    "notes": "Sci-fi, near-future dystopia. AI writing software has replaced human authors.\nVisual: Nordic noir meets Blade Runner 2049. Coastal home, oversized intelligent cat.\nReferences: Andrew Wyeth isolation, Edward Hopper loneliness, Terrence Malick horizons.\nColor: Muted coastal grays, sea blues, warm amber from old lamps. Cold tech vs warm humanity.\nKey visuals: Typography/H letter as death symbol, man with young body but ancient eyes, balcony overlooking ocean with seagulls, orange-furred i-cat.\n3 sections: (1) World-building dystopia (2) Character intro - Johannes and loneliness (3) Dialogue on balcony - the turning point"
  }
}